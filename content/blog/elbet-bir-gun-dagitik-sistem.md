---
author: "Mehmet Köse"
date: 2019-09-09
title: Elbet bir gün dağıtık sistem
featuredImg: ""
tags: 
  - decentralized
  - rss
---

Geçtiğimiz birkaç sene BTC sağolsun ekonomi okur yazarı oldum, paranın icadından girdim blockchainden çıktım. Yetinmeyip blockchain üzerine basit çaplı bir web uygulaması yazdım. Bir hype'dır kapıldık, eğlenecek güzel bir oyun alanı çıktı. Deneyimledim, bir çok şey öğrenmiş oldum. 

Bu tarz konularla az da olsa vakit geçirmişseniz dağıtık çalışan her sistem fazlaca ilginizi çekmeye başlıyor. Bittorrent, email, rss hayatımda sürekli olan herhangi bir teknoloji iken, boş vakit bulduğumda kesinlikle üzerine amacının dışında değişik fikirler denemek isteyebileceğim teknolojiler haline geldiler.

Velhasılı, bu yazıyı Medium denen sitenin blogculuk ölürken tüm insanları toparlayıp, yıllarca bedava hizmetler verip, işini iyi de yaparak pazarı domine ettiği, ama 2019 senesiyle beraber çirkin yüzünü göstermeye başlayıp insanları kendi yazılarına dahi sokmamaya çalışması, yazarları ücretli tarafa çekmek istemesi, geçmek istemeyenler (dev.to) ile çirkin münasebetler yaşadığı bir zaman diliminde *blog*, *blogroll*, *rss* gibi şeyleri düşünürken yazmaya karar verdim. 

Merkezileşme altın çağını yaşıyor ama bilgi bir noktadan sonra döner dolaşır dağıtık/federal yapılara transfer olur diye düşünüyorum. 
